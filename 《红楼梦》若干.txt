终身误

都道是金玉良姻，俺只念木石前盟。
空对着，山中高士晶莹雪；
终不忘，世外仙姝寂寞林。
叹人间，美中不足今方信，
纵然是齐眉举案，到底意难平。


枉凝眉

一个是阆苑仙葩，一个是美玉无瑕。
若说没奇缘，今生偏又遇着他；
若说有奇缘，如何心事终须化？
一个枉自嗟呀，一个空劳牵挂。
一个是水中月，一个是镜中花。
想眼中能有多少泪珠儿，
怎禁得秋流到冬尽，春流到夏！


两湾似蹙非蹙罥烟眉，一双似泣非泣含露目。
态生两靥之愁，娇袭一身之病。
泪光点点，娇喘微微，
闲静时如姣花照水，行动处似弱柳扶风。
心较比干多一窍，病如西子胜三分。
